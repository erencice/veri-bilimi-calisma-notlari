<h1>Veri Bilimi ve Veri Analitiği</h1>

Bu iki kavram temelde birbirinden farklı anlamlara gelir fakat sektörde uzmanlaşmış kişiler tarafından birbirlerinin yerine de kullanılabilmektedir. (Ayrıca şirket içi hiyerarşiye ve şirketin büyüklüğüne göre bu tip veri odaklı meslekler, birbirlerinin işlerini yapmak durumunda da olabilir.) 

<ins>***Veri Bilimi:***</ins> Veriyi daha anlamlı ve faydalı hale getirme amacı olan kapsamlı bir alandır. Bir veri bilimci, ham verileri kullanarak veriyi modellemek ve bilinmeyeni anlamanın yeni yöntemlerini geliştirir. Bunun için de sıklıkla bilgisayar bilimleri, tahminsel analitik, istatistik ve makine öğrenmesi kullanır. Veri bilimcilerinin üzerinde çalıştığı bilgi koleksiyonları oldukça büyük olabilir ve bunları düzenlemek ve yönetmek için bu işte iyice uzmanlaşmak gerekebilir. 

<ins>***Veri Analitiği:***</ins> Veri biliminin alt dalıdır. Güncel sorunlara yönelik uygulanabilir içgörüler ortaya çıkarmak için veriyi toplama, işleme ve organize etmeye yönelik metodlar oluşturmayı amaçlar. Analistler varolan veri setindeki depolanmış bilgileri işlemeye ve bu veriyi en iyi şekilde sunmaya odaklanmıştır. Veri analistleri, problemleri çözmek için istatistiğe ve veri modellemesine güvenirler ve anlık gelişme sağlayabilecek önerilerde bulunurlar. 

------------------------------------------------------------------------------------------------------------
| **Veri Bilimi (Data Science)** | **Veri Analitiği (Data Analytics)** |
|-------------------------------|--------------------------------------|
| Verilerle ilgili hangi soruların sorulması gerektiğine odaklanan geniş kapsamlı içgörüler üretir. | Sorulan sorulara yanıt bulmaya odaklanır. |
| Gelecekle ilgili tahminler yapmak için gelişmiş teknikler kullanarak bilinmeyenle yüzleşir. | Mevcut sorulara dayanarak hemen uygulanabilir içgörüler belirler. |
| “Ne olacak?” ve “X olayını nasıl gerçekleştirebiliriz?” gibi soruları yanıtlamayı hedefler. | “Ne oldu?” ve “Neden oldu?” gibi soruları yanıtlamayı hedefler. |

------------------------------------------------------------------------------------------------------------
<h2>Veri Bilimi ve Veri Analitiği Arasındaki İlişkiler</h2>

İkisi de temelde işletmelerin büyümesine katkı sağlaması için kullanılacak olan içgörüleri keşfetmeyi amaçlar. Veri projeleri karmaşıklaşmaya başladıkça işletmeler veri ekibi kurmak, veri bilimcilerle veri analistlerini bir araya getirme konusunda çalışmalara başladılar. Benzer araçları ve teknikleri kullansalar da veri bilimciler ve veri analistlerinin işletme içerisindeki sorumlulukları; şirket kaynakları, bütçe kısıtlamaları, işletme içi hiyerarşi gibi birçok etkenden etkilenebilir. Veri bilimi ve veri analitiği arasındaki ortak noktalar bu iki kavramın birbiri yerine kullanılmasını da açıklar nitelikte olup bu durum iş ilanlarına da yansımıştır.

<h2>Veri Odaklı Kariyerde Veri Uzmanları (Data Professionals)</h2>

Genelde toplu olarak hem veri bilimcilerden hem de veri analistlerinden bahsetmek istediğimizde direkt **veri uzmanları (data professionals)** terimini kullanırız. **Veri analitiği uzmanları (data analytics professional)** kavramı, görevlerin çoğunluğunun veri analitiği süreçlerine odaklandığı pozisyonları vurgulamak için kullanılır. **Veri kariyeri alanı (data career space)** kavramı, veri bilimi ve ilgili alanlardaki iş ve kariyer yelpazesine atıfta bulunan kapsayıcı bir terim olarak kullanılır. 

Veri uzmanları için kariyer fırsatları fazla ve çeşitlidir. Ayrıca aynı *job title*'a sahip iki kişinin farklı işletmelerde farklı rollere sahip olması muhtemeldir. Bunun sebebi olarak da şirket içi hiyerarşi, şirketin büyüklüğü ve kullanılan verilerin çeşitliliği ve büyüklüğü örnek olarak gösterilebilir.
