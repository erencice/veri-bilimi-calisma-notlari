# VERİ UZMANLARI

Veri uzmanlığı kariyerinde birbirinden farklı bir sürü veri odaklı roller, sorumluluklar ve projeler vardır. Bunları iki başlık altında sınıflandırabiliriz: teknik ve stratejik. Teknik roldeki veri analistleri ham veriyi karar verme sürecinde faydalı olması için dönüştürür. Stratejik veri analitiği uzmanları ise çalıştığı işletmeye rehberlik etmesi için bilgiyi maksimize etmek üzerine odaklanır. 

## Veri Uzmanı Rolleri

### 1. Veri Bilimci ve Veri Analisti

Doğrudan veri ile çalışırlar. Paydaşlara verilerden yola çıkarak içgörüler sunmak için veriyi toplar, temizler ve analiz ederler. Bu süreçte de veri modellemesi ve istatistik kullanırlar. Bir sürü işletmenin veri uzmanı araması sayesinde ilgi alanınıza göre bir iş bulmanız kaçınılmaz. Data scientist, marketing analyst, data analyst, AI analyst ve business analyst gibi job title'lar örnek gösterilebilir.

### 2. Veri Yönetimi ve Altyapı

Bu rolde çalışan veri uzmanları, öncelikli olarak verinin dağıtımı ve entegrasyonu ile ilgili sistemlerden sorumludurlar. Veri analitiği uzmanlarına yardım amacıyla onlarla birlikte de çalışabilmektedirler ama asıl sorumlulukları; altyapıyı oluşturup uyumluluğunu sağlamak, altyapıyla ilgili herhangi bir sorun olup olmadığını tespit edip varsa düzeltmek, veri sistemlerinin işlevselliğini sağlamak ve veri etiği ve güvenliği ile ilgili yasal düzenlemelere uyumlu hale getirmektir. Data engineer, technology engineer, data manager, data steward ve IT architect gibi job title'lar örnek gösterilebilir.

### 3. İş Zekası (Business Intelligence)

Veri analitiği ve iş zekasının bir sürü ortak noktası vardır. İkisi de alınan kararlar ile ilgili içgörü oluşturmayla uğraşır. İkisi arasındaki temel fark ise iş zekasının ilgili veriyi dönüştüren süreçleri ve bilgi kanallarını oluşturmaya daha fazla odaklanmış olmasıdır. İş zekası uzmanları tablo, rapor ve dashboard oluştururlar. Veri bilimi/analitiği uzmanlarının tamamlayıcısı olarak görülürler. BI architect, BI analyst, BI solution developer, BI software engineer ve data viz gibi job title'lar örnek gösterilebilir.


## Veri Analitiği Uzmanlarından Beklenen Yetkinlikler

Teknik yetkinlikler kadar teknik olmayan yetkinlikler de önemlidir. Bu yetkinlikleri de geliştirerek diğer adayların bir adım önüne geçebilirsiniz.

**Geri Bildirime Açık:** Geri bildirime açık kişiler başkalarından gelen geri bildirimleri kendi gelişimleri doğrultusunda başarılı şekilde kullanabilen kişilerdir. Bu yetkinlik her alanda olduğu gibi veri analitiği uzmanından da beklenen yetkinliklerdendir. Aktif dinleme alıştırmaları yaparak bunu geliştirebiliriz.

**Veri Uzmanlığı Konusunda Tutkulu Olmak:** Veri uzmanlığını bir işten öte görmek, ona tutkuyla bağlanmak anlamına gelir. Sivil toplum kuruluşlarında gönüllü olarak veri uzmanlığı üzerine çalışmak çalışmak buna gösterilebilecek örneklerden biridir. Ayrıca veri uzmanlığı konusunda ne kadar tutkulu olduğunuzu topluluk projeleri, yerel bir okulda veri organizasyonuna yardım ve kendi projelerinizi geliştirme ile de gösterebilirsiniz. Veri uzmanlığına tutkumuzu keşfetmenin bir diğer yolu da diğer veri uzmanlığı tutkunlarıyla bağlantı kurmak ve hackathon yarışmalarına katılmaktır. *Bu tarz etkinlikleri, projeleri portfolyona eklemek bu işe ne kadar tutkulu olduğunu göstermekle kalmayıp işe alım sürecinde de artı puan olarak geri dönecek.*

**Hayat Boyu Öğrenme:** Zaman ilerledikçe her şey değişebilmekte, bu yüzden kendimizi de yenilememiz gerekebilir. Bizim de bir veri bilimi uzmanı olarak yeni teknikler, araçlar ve diğer uzmanlarla etkileşime girmenin yollarını öğrenmemiz gerekir. Sürekli güncel teknolojileri öğrenmeli ve güncel kalmalıyız.

**Güçlü Kişilerarası(Interpersonal) Yetkinlikler:** Ekip içi ve ekip dışı bir sürü kişiyle etkileşim içinde olmak ve bu kişilerle güçlü ilişkiler kurmak anlamına gelir. *CV' ye takım çalışması, liderlik, empati ve aktif dinleme üzerine örnekler eklemek için fırsatlar oluşturmak sizi bir adım öne taşıyacaktır.*

**İletişim:** Herkeste olduğu gibi veri uzmanında da akıcı bir şekilde iletişim kurabilme yetkinliği aranır. *Yazılı iletişimlerinizde gramer hatası olmadığından emin olun ve yazma örneklerinizi (hikaye, roman, makale, blog vb.) CV' nize eklemeyi unutmayın.*

**Problem Çözme:** Bir veri analitiği uzmanı için olmazsa olmazdır. Çözdüğünüz problemlerin sonuçlarını da sayısal olarak ifade etmeniz son derece önemlidir. Örn. 3000'in üzerinde kullanıcının olduğu veri setini analiz ederek müşteri memnuniyetinde %32'lik bir artışa ulaştım.

## Sivil Toplum Kuruluşlarında Veri Uzmanlığı Yapmak

Sivil toplum kuruluşlarında gönüllü olarak çalışarak hem yetkinliklerimizi geliştirip deneyim kazanabilir hem de o kuruluşların daha fazla ihtiyaç sahibine ulaşmalarına yardımcı olabiliriz. https://www.charitynavigator.org/ websitesini kullanarak size uygun vakıfları keşfedebilirsiniz. Peki Sivil toplum kuruluşlarına nasıl yardımcı olabiliriz?

**Bağış Toplama:** Veri analitiği kullanılarak hangi potansiyel bağışçıların bağış yapma olasılığının yüksek olduğu yüksek doğrulukla tahmin edilebilir. Bu kişiler önceliklendirilerek genel pazarlama harcamaları minimum seviyede tutulabilir.

**Pazarlama:** Bir sivil toplum kuruluşunun verilerinde, pazarlama çalışmalarına katkı sağlayabilecek değerli bilgiler bulunur. Veri analizi, kuruluşun hedef kitlesini belirlemesine ve bağış yöntemleri, bağış geçmişi ve diğer demografik bilgiler gibi içgörüler elde etmesine yardımcı olabilir. Bu sayede, potansiyel bağışçılarla kurulacak iletişim yönlendirilebilir ve kampanyaların etkinliği değerlendirilebilir.

**İzleme Faaliyetleri:** Bir STK, bağışlanan malzemelerin takibini yapmakta sıklıkla desteğe ihtiyaç duyar. Veri analizi, sivil toplum kuruluşlarının kaynakları, giderleri ve günlük operasyonel ihtiyaçları izlemesine yardımcı olabilir. Gerçek zamanlı envanter sistemi ve tahmine dayalı veri analitiğinin birlikte kullanılması, olası eksiklikleri önceden tahmin etmeyi ve bu ürünleri geçmişte temin eden bağışçıları belirlemeyi sağlayabilir. Ayrıca tahmine dayalı modelleme, yardıma ihtiyaç duyan bireyleri ve toplulukları belirlemenin yanı sıra bir STK’nın hizmetlerinden yararlanabilecek potansiyel alıcıları da tespit etmek için kullanılabilir.

## Veri Güvenliği

Veri sahibinin özel verilerinin veri aktarımı esnasında kötü niyetli kişilerin eline geçmesini önlemek için veri güvenliğine özen göstermeliyiz. Özellikle kişisel veriler (PII) kullanıcılara dair özel ve hassas bilgiler içerdiği için bunların güvenliğine ekstra özen göstermeliyiz. Bu tarz verilerin kötü niyetli kişilerin eline geçmesi gizliliği ihlal ettiği gibi dünyayı daha güvensiz hale getirir.

İşletmeler verilerin güvenliğini sağlamak için bir sürü yöntem kullanırlar. Erişim izinlerini sadece o veriye ulaşması gerekenlerin ulaşabileceği şekilde düzenlemek bunlardan birisidir. Bir diğeri de veri anonimleştirmedir. **Veri anonimleştirme**, kişisel verilerin başka verilerle eşleştirilse dahi hiçbir surette kimliği belirli veya belirlenebilir bir gerçek kişiyle ilişkilendirilemeyecek hale getirilmesidir.

Veri uzmanları, kullanıcıları ve verilerini korumak için ek önlemler alabilmektedirler. Örneğin, **veri toplulaştırma (data aggregation)**, çok sayıda kullanıcıya ait bilgilerin özet veya toplamlar şeklinde toplanıp birleştirilmesi sürecidir. Verilerin toplulaştırılması, veri setlerinde yer alan bilgilerin gruplar halinde gösterilmesini sağlar. Bu yöntem, diğer anonimleştirme teknikleriyle birlikte kullanıldığında, veri profesyonelleri veri gizliliği ve anonimlik standartlarına uygunluğu güvence altına alabilir. Telefon numarası, isim, plaka, kimlik numarası, IP adresi, sağlık kayıtları, email adresi, fotoğraflar, hesap numaraları gibi pek çok veri sıklıkla anonimleştirilmektedir. 

## Veri Sorumluluğu (Data Stewardship)

Tüm veri uzmanlarının verinin kalitesi, uyumluluğu, erişilebilirliği ve güvenliğinden sorumlu olduğunu artık biliyoruz. Veri sorumluluğu da bu verinin erişilebilirlik, kullanılabilirlik ve güvenliğinden sorumlu olmayı içerir ve tüm veri uzmanlarının sorumluluğu içerisinde sayılır.

### Mahremiyete Özen Göster

Kullanıcılar kişisel verilerini paylaştıklarında işletmeye güvendiklerini de göstermiş olurlar. İşletmedeki herkesin sorumluluğu da bu kullanıcıların verilerinin gizli tutulmasına özen göstermektir. Bunun için ayrıca devletler de kanun oluşturmakta ve güncellemektedirler. Veri uzmanı olarak bizim görevimiz de veri kanunları ve düzenlemeleri ile ilgili değişiklikler konusunda güncel kalmaktır. 

### İstenmeyen zararlara karşı dikkatli olun

Veri analitiği, giderek daha fazla sektörde etkisini artırmaktadır. Şirketler, veri analizlerinin sonuçlarını bilinçli kararlar almak için kullanmaktadır. Bu kararların birçoğu, geniş bir sosyal ve ekonomik yelpazede insanları etkileyebilme potansiyeline sahiptir. Bu nedenle, kültürel ve sosyal normlara saygı göstererek doğru ve güvenilir bilgi üretmeye sürekli çaba göstermek iyi bir yaklaşımdır.

Küresel pazarda alınan kararlar, farklı kültürlerde farklı şekillerde yansımalar doğurabilir. Bu tür meseleleri ve hassasiyetleri dikkate almak, bir kuruluşun üst yönetimi için son derece önemlidir. Ayrıca günümüzde birçok şirket, belirli sosyal ve kültürel konularda – özellikle siyasi boyutu olan konularda – bir duruş sergilemekte ve bu duruşlarını şirket politikalarına yansıtmaktadır. Bir veri analitiği uzmanı olarak, çalıştığınız kurumun politikalarının farkında olmanız gerekir. Zorluklarla karşılaştığınızda, bu konularda nasıl hareket edilmesi gerektiğine dair rehberlik almak için organizasyon içerisindeki yöneticilere danışmak en doğru yol olacaktır.

### Önyargı (Bias) Üretmekten ve Pekiştirmekten Kaçının

Veri toplamanın insanlar tarafından yapıldığını ve bu verilerin farklı perspektiflerde, inançlarda ve tecrübelerde olan kişileri kapsadığını unutmamalıyız. Bu ve bunun gibi diğer önyargılar veriyi ve sonuçları etkileyebileceği gibi alınan kararları da etkileyebilmektedir. 

### Kapsayıcılığı Göz Önünde Bulundurun

Bir veri analitiği uzmanı olarak, genellikle farklı yollarla toplanmış verilere erişiminiz olacaktır. Bu noktada, veri toplama yöntemlerinin belirli toplulukları veya grupları dışlamış olup olmadığını değerlendirmeniz gerekir. Kapsayıcı yaklaşımlar, herhangi bir kuruluşun veri toplama ve analiz etme biçimini geliştirebilir. Çeşitli araştırma ekipleri oluşturmak, kullanıcı topluluklarıyla açık iletişim kurmak ve eşitlik ile kapsayıcılığı dikkate alan dikkatli ve eleştirel analizler yapmak, tüm paydaşlara fayda sağlar.

### Bilimsel Mükemmelliğin Yüksek Standartlarını Koruyun

Bir veri analitiği uzmanı olarak çalışacağınız süreçler ve teknolojiler, bilimsel yönteme derinlemesine dayanır. Veri uzmanlığı yolculuğunuzda sorgulamayı, entelektüel tartışmayı ve iş birliğini benimseyin. Geri bildirim almaya açık olun ve bu geri bildirimleri değerlendirin. Unutmayın, yapay zekâ hâlâ büyük ölçüde veri uzmanlarının sağladığı talimatlara bağlıdır. Veri analitiği sürecine ne kadar fazla zaman ve özen gösterilirse, elde edilecek sonuçlar da o kadar kaliteli olur.

Farklı sektörlerin farklı standartları vardır. Bir veri analitiği uzmanı olarak, çalıştığınız sektörlerin gerektirdiği standartların farkında olmanız gerekir. Her sektör, kendi gelenekleri ve uygulamaları doğrultusunda belirlenmiş standartlara sahiptir.

Ulaştırma sektöründe etkili olan uygulamalar, sağlık sektörü için aynı önceliğe sahip olmayabilir. Örneğin, ulaştırma alanında veriler, trafik modellerine göre en iyi rotayı tahmin etmek için kullanılırken; sağlık sektöründe veriler, tıbbi görüntüleme, genetik faktörlerin öngörülmesi ve tedavi geliştirme süreçlerinin hızlandırılması gibi alanlarda analiz edilir.

## Mükemmel Veri Ekibini Oluşturmak

Veri miktarı arttıkça ve işletmeler büyüdükçe veriyle ilgili yeni teknolojiler ve teknikler ortaya çıktı ve veri uzmanlığı ile ilgili bir sürü meslek tanımı oluşmaya başladı. Genelleştirilmiş olarak veri bilimci, veri analisti, veri mühendisi, analitik ekip yöneticisi ve BI mühendisi olarak sınıflandırılabilir. Çoğu işveren bir veri uzmanından fazlasını arıyor (proje paydaşı, bağımlı ekip üyesi, harika iş ortağı).

Özellikle büyük işetmelerde işletmenin ihtiyaçlarına göre belli alanlarda yetkin uzmanlardan oluşan bir ekip oluşturulmalıdır. Bir veri ekibine katıldıktan sonra bile, veri odaklı bir organizasyon kurmanın zorlukları devam eder. Şirket içindeki veri ekiplerinin yapısı ne olursa olsun, herhangi bir işletmenin veri analizi zorluklarıyla karşılaştığında daha etkili hale gelmesine rehberlik edebilecek beş ilke şunlardır:

### 1. Uyumluluk

Veri platformları, ağlar ve depolama çözümleri esnek olmalıdır; çünkü her veri uzmanının analiz yaklaşımı ve tercih ettiği araçlar farklı olabilir. Uzaktan ya da ofiste çalışan herkesin verilere erişebilmesi ve en verimli bulduğu iletişim araçlarını kullanabilmesi önemlidir. Kuruluşlar, tüm kullanıcılar için açık kaynaklara erişim sağlayan esnek veri platformları sunmalıdır. Belirli yazılımları zorunlu kılmak yerine, kişilerin en rahat ve deneyimli oldukları araçları entegre etmelerine izin vermek, daha geniş bir yetenek havuzuna ulaşmayı ve veri ekiplerine farklı bakış açıları kazandırmayı sağlar. Nasıl ki kuruluşlar değişime uyum sağlamalıysa, veri alanında çalışmak isteyen profesyoneller de sürekli öğrenmeye ve yeni teknolojilere açık olmalıdır. Veri dünyası hızla değişmektedir ve bir veri analitiği uzmanı olarak siz de yeni teknolojiler ve düzenlemeler doğrultusunda gelişmeye devam edeceksiniz. Yeni durumların getirdiği zorlukları birer fırsat olarak görüp, mesleki gelişiminiz için heyecan duymanız önemlidir.

### 2. Kurum İçi Veri Kültürü Oluşturmak

Veri analizi sonuçlarına erişim, veri analisti gibi uzmanlık bilgisi olan kişilerin desteğini gerektirir; çünkü bu beceriler genellikle diğer çalışanların yetkinlik alanının dışındadır. Kuruluşların veri okuryazarlığını artırması için günlük iş rutinlerine veri odaklı alışkanlıkları entegre etmesi, panolar ve kullanıcı dostu arayüzlerle veri kullanımını yaygınlaştırması gerekir. Bu dönüşümde çalışanların iletişim becerileri ve veri uzmanlarının ekip içi rehberliği, iş birliğini ve anlayışı güçlendirerek kurumsal katkıyı artırır.

### 3. Standardizasyon

Bir kurum, veri uygulamaları ve süreçleri için belirli standartlar oluşturmalıdır. Standardizasyon, en iyi uygulamaların yaygınlaşmasını ve ekipler arasında bilgi paylaşımını kolaylaştırır. Kullanıcılar optimize edilmiş kod ve varlıkları paylaşabildiğinde geliştirme süresi kısalır, projeler daha verimli ilerler. İş birliği kültürü oluşturan kurumlar, en iyi uygulamaları çalışma alışkanlıklarına entegre eder. Veri analizinin ötesinde yeteneklere sahip adayları belirlemek, bu kültürün gelişimi için kritik önemdedir.

### 4. İş Üzerindeki Etki

Birçok veri projesi, iş üzerindeki etkisinin öngörülememesi nedeniyle ilerleyemez. Planlama aşamasında tüm veri analitiği çözümleri dikkate alınmadığında fırsatlar kaçırılır. Kurumlar, planlama sürecinde daha geniş bir bakış açısıyla düşünmelidir. Bu süreçte entegrasyon zorlukları, kaynak kullanımı ve zamanlama gibi unsurlar da hesaba katılmalıdır. Veri ekipleri güvenilir içgörüler sunarak, karar alma süreçlerinde etkili rol oynayabilir.

### 5. Hesap Verebilirlik

Veri analizi, karmaşık ve dinamik bir süreçtir ve yüksek düzeyde hesap verebilirlik gerektirir. Kurumların, sorumluluğu teşvik etmek için sürecin tamamının incelenmesine imkân tanıyan bir “iz kayıt” (paper trail) sistemi oluşturması gerekir.

Hesap verebilirlik; şeffaflık, açıklanabilirlik ve güvenlik sağlar. Aynı zamanda organizasyon içindeki katmanları sadeleştirir, iş hedefleriyle müşteri değerlerinin uyumunu artırır. İş akışındaki şeffaflık, kurumların veri analiz süreciyle ilgili belirli soruları yanıtlayabilmesini mümkün kılar. Veri analitiği uzmanları, tahmin modellerindeki belirli unsurları incelemek ve açıklamak için proje metaverilerini kullanabilir; bu da veri ekiplerinin iş birliği içinde daha hassas ayarlamalar yapmasını sağlar.

Hesap verebilirliği artırmanın yollarından biri, iş akışınız boyunca iletişim becerinizi geliştirmektir. Veri analiz projelerinde fikir alışverişi yalnızca birebir iletişimle sınırlı değildir. Proje notları, proje kayıtları ve metaveri içindeki doğru etiketleme de bu iletişimin bir parçasıdır. Bireysel süreçler ve fikirler, en iyi uygulamaların temelini oluşturur ve bu fikirlerin etkili biçimde iletilmesi, kurumsal hesap verebilirliği güçlendirir. 

*Sunacağımız bilginin diğerleri için değerli olup olmadığını belirledikten sonra sunmalıyız.*

## RACI

....

## Günümüzde Kullandığımız ve Gelecekte Kullanacağımız Araçlar

__Tablo__

Eş-zamanlı içgörüleri sunmak ve fazla zaman harcayan veri temizleme gibi süreçleri otomatize etmek için kullanılan yapay zekayı ve veriler arasındaki desenleri ortaya çıkarmak için kullanılan makine öğrenmesini birlikte kullanarak gelecekte otomasyon ve içgörü oluşturma süreçlerini önemli ölçüde hızlandırabiliriz. 

Şuna da değinmek gerekir ki yapay zeka her ne kadar işleri hızlandırsa da henüz veri uzmanlarının yerini dolduracak kadar iyi değil. Çünkü yapay zeka sadece sahip olduğu veriler üzerinden çalıştığı için sezgisel kararlar alamıyor, iyi tanımlanmamış sorunları çözmede yetersiz, insanlar kadar iyi iletişim kuramaz, yaratıcılık ve eleştirel düşünmeden yoksundur, liderlik edemez ve bazen gerçek dışı çıktılar verebilirler. Bu yüzden yapay zekayı kullanırken dikkatli olmalıyız. Ayrıca yapay zeka kullanırken talimatlarınız açık ve net olsun, kesin olun, "veri bilimci olduğunu düşün" gibi roller tanımlayın, bağlamı anlamasını sağlayın ve çoklu promptlar kullanın. 

![image](https://github.com/user-attachments/assets/124baaf3-30d6-40ea-9397-1f4923a6f152)

![image](https://github.com/user-attachments/assets/37b98af3-be4d-4ffa-b93a-130b6217f538)

# İş Akışı Modeli (Workflow Structure)

Veri uzmanları, veri analizi projelerinde rehberlik etmesi için iş akışı modellerine güvenmektedirler. Özellikle yüksek hacimli projelerde çok fazla yapılması gereken iş olacağı için projeyi yönetmek daha zorlu ve karmaşık olabilmektedir. Projeleri daha etkin bir şekilde yönetebilmek ve projenin gidişatını negatif yönde etkileyen unsurlardan kaçınmak için iş akışı modellerine ihtiyaç duyarız. 

Google'da çalışan veri uzmanları PACE isminde esnek bir model geliştirdiler. PACE modeli sayesinde iş akışını kesintiye uğratmadan her aşamayı tekrardan gözden geçirebilirsiniz. Yani PACE, veri uzmanlarına projenin her aşaması için özelleştirilebilir bir yapı sunuyor. İş akışı sürecinde iletişimin önemi göz ardı edilemeyecek derecede yüksek. Resimde de görülebileceği gibi PACE modeli, birbirleriyle iletişim ile bağlanmış aşamalardan oluşan bir elektrik devresi olarak düşünülebilir.

![image](https://github.com/user-attachments/assets/a14e8047-79b7-49a2-a431-e7d088d9ad3a)

***Planlama(Plan):*** Projenin kapsamını tanımlayıp sürecin nasıl ilerleyeceğini adım adım detaylıca geliştirdiğimiz aşamadır. İşletmeyle ilgili verileri araştırmak _*iş verilerini araştırmak*_, iş akışı geliştirmek ve proje ve(ya) paydaş ihtiyaçlarını tespit etmek bu aşamanın içindedir.

***Analiz(Analyze):*** Veriyle etkileşimde olduğumuz ilk aşamadır. Bazı veri setleri işletmenin içinde halihazırda vardır, bazılarını ikincil kaynaktan toplamak gerekir, bazıları da açık kaynaktır. Veritabanı formatlama, proje için gerekli olan verileri temizleme, yeniden organize etme ve analiz etme süreçlerini içerir. Keşifsel veri analizi (EDA) de bu aşamada yapılır. 

***Oluşturma(Construct):*** Yeni modeller oluşturacağımız ve bu modellerin performansını değerlendireceğimiz aşamadır. Bazı veri setleri arasındaki ilişkileri ortaya çıkarmak için makine öğrenmesi gerekmesi, bu aşamayı gerekli kılar.

***Yürütme(Execute):*** Önceki aşamaların sonrasında elde ettiğimiz bulguların sonuçlarını (verilerin anlatmış olduğu hikayeyi) paydaşlarla paylaşırız, paydaşlar da belli geri bildirimlerde bulunurlar. Modelin esnekliği sayesinde gerektiğinde doğrudan analiz aşamasına geri dönülüp sonrasında oluşturma aşamasını atlayarak yürütme aşamasına geçmek de mümkün. 

## Veri Uzmanları İçin Etkili İletişim

![image](https://github.com/user-attachments/assets/b72f8b9e-658b-4c46-8dad-8995f489eec9)

Bir veri uzmanı olarak sektörde tutunabilmek için iletişim becerisi ve teknik bilgi konusunda ustalaşmak gerekir. PACE aşamaları arasında da iletişimin önemi büyüktür. Güçlü iletişim kurma konusunda yardımcı olması için aşağıdaki adımları uygulayabilirsiniz:

### 1. Dinleyiciye Göre Konuşun

Dinleyicilerinizi iyi analiz edin ve bildikleri, bilmeleri gereken ve bilmelerine gerek olmayan şeylere iyi karar verin. Karşınızdaki kişi ile neden etkileşim içinde olduğunuzu, proje içindeki rolünü ve teknik bilgisini göz önünde bulundurarak etkileşimde bulunun. Dinleyicilerinizin teknik bilgisi eğer yetersizse olabildiğince basit bir dil kullanın ve jargonlardan kaçının. "Karşımdaki kişi neden benimle etkileşim içinde?", "Benimle iletişim kurarak ne hedefliyorlar?" gibi soruları yanıtlamak ve ona göre etkileşimde bulunmak gerekir. Ayrıca paydaşları süreçlerin işleyişi hakkında güncel tutmak gerekir.

### 2. Geri Bildirim ve Soru Almaktan Çekinmeyin

Geri bildirimler ilerlemenizi görme açısından bir reçete olmakla birlikte kendinizi bir üst seviyeye taşımanız için de yol göstericidir. Ama geri bildirimleri analiz etmeye dikkat edin. Belki geri bildirim veren kişi süreçler veya proje hedefi ile ilgili herhangi bir aşamayı tam anlayamamış olabilir. Eğer öyleyse o kısımlara açıklık getirin. 

### 3. Veri ile Paydaşlar Arasındaki Köprü Olun

Amacınız paydaşların veri sürecini anlamasını sağlamak ve ihtiyaçlarıyla nasıl bir ilişkisi olduğunu göstermektir. Verilerin anlattığı hikayeyi ilgi çekici şekilde anlatmak da sizin sorumluluğunuzda. Paydaşların veri sürecini anladıklarından emin olmak için onları soru sormaya teşvik edebilirsiniz. 

### 4. Görselleştirme Yoluyla Anlatılan Hikayenin Anlaşılmasını Sağlayın

Verileri okumak, özellikle büyük veriyle uğraşırken, uzman olmayan kişiler için zor ve yorucu olabilmektedir. Görselleştirmeler, iletişimin daha net kurulmasına ve fikirlerin daha net aktarılıp anlaşılmasına yardımcı olur. Görselleştirmenizi basit tutmaya ve anlatılan hikayeye odaklanmasına özen gösterin, abartı görselleştirmeden kaçının. 

### 5. Pozitif İlişkiler İnşa Edin

Başkalarının sorumluluklarını ve bakış açılarını göz önünde bulundurmanız iletişiminize de yansıyacaktır. Bu da işyerinde güvenilirlik ve etki oluşturacağı gibi kariyer anlamında büyümenin de önünü açacaktır. Dinleyicilerinizin neyi önemsediklerine odaklanın. Geri bildirim ve tartışmaya açık olun. İşyerinde morali yükseltmek ve iş ilişkilerini güçlendirmek için pozitif etkileşimleri sıklaştırın. 

### 6. Veri İle İlgili Varsayımları Tespit Edin

Bir veri analitiği uzmanı olarak önyargıların (varsayımların) fark edilmemesi durumunda sonuçlar üzerinde güçlü bir negatif etki yaratabileceğini bilmek gerekir. Bilgi eksikliğinde bu boşlukları genellikle varsayımlarla doldurma eğiliminde oluruz. Varsayımların etkisini azaltmanın en etkili yolları, aktif dinleme pratiği yapmak ve etkili sorular sormaktır. "Burada neyi olduğu gibi (dogma) kabul ediyorum?", "Burada varsaymamam gereken ama varsaydığım bir şey var mı?", "Bu varsayımın doğru olup olmadığını belirleyebilir miyim?" gibi sorular sorabiliriz. 

### 7. Veri Sınırlamalarını Tespit Edin

Veri uzmanı olarak veri analizlerinizi engelleyebilecek veri sınırlamalarıyla karşılaşacaksınız. Bu sınırlamaların öncesinden tespit edilmesi gerekir. "Veri tam mı? Eksik değer var mı?", "Veri seti doğru formatlanmış mı?", "Bu örneklem, tüm popülasyon hakkında genelleme yapabilmem için yeterli mi?" gibi sorular sorabilirsiniz. Ayrıca Bu sınırlamalar hakkında konuşmadan önce paydaşların da bu veri sınırlamalarının sonuçlar üzerindeki etkilerini bildiklerinden emin olun. 

-----------------------------------------------------------------------------------------------------------------------------
_İletişimde bazı ekstra şeylere de dikkat etmemiz gerekir:_

### "Neden"i Anlamak

Göz önünde bulundurmak gereken ilk şey neden iletişim kurduğumuzdur. İletişim kurarken dinleyicilerin ana fikri kavrayıp ona göre geri bildirim verebilmeleri için "neden" soruları sormaya özen gösterin. İletişimden elde etmek istedikleriniz, iletişim kurmakta olduğunuz projenin hedefleri ve dinleyicilerimin yapmasını ve anlamasını istediğim şeyler ile ilgili kafanızda bir taslak oluşturun. Bunları iletişim kurmadan önce uygulamak, düşüncelerinizi toparlamanıza ve daha etkili iletişim kurmanıza yardımcı olur. 

### Ortamı Hazırlamak

Etkili iletişim geliştirirken sadece neden iletişim kurduğunuzu değil, nerede iletişim kurduğunuzu da göz önünde bulundurmanız gerekir. İletişimin gerçekleştiği ortam, mesajınızın nasıl iletileceğini ve nasıl şekilleneceğini doğrudan etkiler. İletişime hazırlanırken, içinde bulunacağınız ortama en uygun iletişim yöntemini düşünmelisiniz.

İş hayatında, farklı ortamlarda iletişim kurmanız gerekebilir. Ne tür bilgi paylaşacağınız, bunu nasıl yapacağınız ve nasıl geri dönüş alacağınız, iletişimin bağlamına göre değişir. Örneğin:

++Öğle yemeğinde bir iş arkadaşınızdan yaşadığınız bir sorunla ilgili tavsiye isteyebilirsiniz

++Tüm paydaşlara önemli bir projeyle ilgili güncellemeleri e-posta ile gönderebilirsiniz

++Haftalık ekip toplantısında ekibinize ilerleme raporu sunabilirsiniz

++Yöneticilerden oluşan bir kurulda analiz sonuçlarını sunabilirsiniz

Bu ortamlardan her biri, nasıl iletişim kurmanız gerektiğini, bu dinleyici kitlesinin neye ihtiyaç duyduğunu ve sizin onlardan ne beklediğinizi düşünmenizi gerektirir. Ayrıca küçük gruplarla çalışırken diğerlerinin takvimine uyumlu olun ve sorular sorarak orta yolu bulup bulmadığınızı tespit edin.

### Vakit Nakittir

Vakti verimli kullanmak için anlatmak istediğiniz şeyin anlaşılır olması ve dinleyicinin bunu hızlıca kavraması gerekir. Bunun için de doğrudan anlatım kullanmak, kelimeleri minimize etmek, gereksiz detaylardan kaçınmak, uygun gramer ve noktalama kullanmak ve jargondan olabildiğince uzak durmak gerekir. Bu sayede anlatmak istediğin karşıdaki tarafından hızlıca anlaşılıp vakit tasarrufunu sağlayacak. 

### Aktif Dinleme

Veri uzmanı olarak sürekli toplantı halinde olacağız ve toplantıda farklı departmanlardan insanlar da olacak. Bu esnada paylaşılan bilgiler çok kıymetlidir. Çünkü farklı kişilerin bakış açılarından bakmaya olanak sağlıyor. Aktif dinleme sayesinde güvenilirliği arttırır, diğerleri ile empati yapar ve iş arkadaşlarıyla güçlü ilişkiler kurarsın. 

### Soru Sormak

Çözüm geliştirebilmek için doğru soruları sormak gerekir. Doğru sorular, öngörülemeyen tuzakları ve tehlikeleri ortaya çıkararak iş risklerinin azaltılmasına yardımcı olabilir. Daha önce sorulmamış soruları sormak, büyük resmi gösteren sorular sormak, bilgi toplayan veya ekibin halihazırda elinde olan bilgiyi ilerleten sorular sormak ve anlaşılmayan yerleri açıklığa kavuşturan sorular sormak doğru sorular sormada yardımcı olur. 
