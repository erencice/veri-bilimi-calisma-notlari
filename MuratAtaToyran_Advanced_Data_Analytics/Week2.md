# VERİ PROFESYONELLERİ

Endüstriler tarafından çeşitlendirilen sayısız farklı veri odaklı roller, sorumluluklar ve projeler vardır. Bunları iki başlık altında sınıflandırabiliriz: teknik ve stratejik. Teknik roldeki veri analistleri ham veriyi karar verme sürecinde faydalı olması için dönüştürür. Stratejik veri analitiği profesyonelleri ise çalıştığı işletmeye rehberlik etmesi için bilgiyi maksimize etmek üzerine odaklanır. 

## Veri Profesyoneli Rolleri

### 1. Veri Bilimci ve Veri Analisti

Doğrudan veri ile çalışırlar. Paydaşlara verilerden yola çıkarak içgörüler sunmak için veriyi toplar, temizler ve analiz ederler. Bu süreçte de veri modellemesi ve istatistik kullanırlar. Bir sürü işletmenin veri profesyoneli araması sayesinde ilgi alanınıza göre bir iş bulmanız kaçınılmaz. Data scientist, marketing analyst, data analyst, AI analyst ve business analyst gibi job title'lar örnek gösterilebilir.

### 2. Veri Yönetimi ve Altyapı

Bu rolde çalışan veri profesyonelleri, öncelikli olarak verinin dağıtımı ve entegrasyonu ile ilgili sistemlerden sorumludurlar. Veri analitiği profesyonellerine yardım amacıyla onlarla birlikte de çalışabilmektedirler ama asıl sorumlulukları; altyapıyı oluşturup uyumluluğunu sağlamak, altyapıyla ilgili herhangi bir sorun olup olmadığını tespit edip varsa düzeltmek, veri sistemlerinin işlevselliğini sağlamak ve veri etiği ve güvenliği ile ilgili yasal düzenlemelere uyumlu hale getirmektir. Data engineer, technology engineer, data manager, data steward ve IT architect gibi job title'lar örnek gösterilebilir.

### 3. İş Zekası (Business Intelligence)

Veri analitiği ve iş zekasının bir sürü ortak noktası vardır. İkisi de alınan kararlar ile ilgili içgörü oluşturmayla uğraşır. İkisi arasındaki temel fark ise iş zekasının ilgili veriyi dönüştüren süreçleri ve bilgi kanallarını oluşturmaya daha fazla odaklanmış olmasıdır. İş zekası profesyonelleri ***(uzmanları)*** tablo, rapor ve dashboard oluştururlar. Veri bilimi/analitiği uzmanlarının tamamlayıcısı olarak görülürler. BI architect, BI analyst, BI solution developer, BI software engineer ve data viz gibi job title'lar örnek gösterilebilir.

