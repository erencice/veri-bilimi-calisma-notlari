Veri Bilimi ve Veri Analitiği

Bu iki kavram temelde birbirinden farklı anlamlara gelir fakat sektörde uzmanlaşmış kişiler tarafından birbirlerinin yerine de kullanılabilmektedir. (Ayrıca şirket içi hiyerarşiye ve şirketin büyüklüğüne göre bu tip veri odaklı meslekler, birbirlerinin işlerini yapmak durumunda da olabilir.) 

Veri Bilimi: Veriyi daha anlamlı ve faydalı hale getirme amacı olan kapsamlı bir alandır. Bir veri bilimci, ham verileri kullanarak veriyi modellemek ve bilinmeyeni anlamanın yeni yöntemlerini geliştirir. Bunun için de sıklıkla bilgisayar bilimleri, tahminsel analitik, istatistik ve makine öğrenmesi kullanır. Veri bilimcilerinin üzerinde çalıştığı bilgi koleksiyonları oldukça büyük olabilir ve bunları düzenlemek ve yönetmek için bu işte iyice uzmanlaşmak gerekebilir. 

Veri Analitiği: Veri biliminin alt dalıdır. Güncel sorunlara yönelik uygulanabilir içgörüler ortaya çıkarmak için veriyi toplama, işleme ve organize etmeye yönelik metodlar oluşturmayı amaçlar. Analistler varolan veri setindeki depolanmış bilgileri işlemeye ve bu veriyi en iyi şekilde sunmaya odaklanmıştır. Veri analistleri, problemleri çözmek için istatistiğe ve veri modellemesine güvenirler ve anlık gelişme sağlayabilecek önerilerde bulunurlar. 

------------------------------------------------------------------------------------------------------------
           Veri Bilimi                        |                         Veri Analitiği                     |
----------------------------------------------|------------------------------------------------------------|
- Verilerle ilgili hangi soruların            |          - Sorulan sorulara yanıt bulmaya odaklanır.       |
sorulması gerektiğine odaklanan               |                                                            |
geniş kapsamlı içgörüler üretir.              |                                                            |
----------------------------------------------|------------------------------------------------------------|
- Gelecekle ilgili tahminler yapmak           |          - Mevcut sorulara dayanarak hemen uygulanabilir   |
için gelişmiş teknikler kullanarak            |          içgörüler belirler.                               |
bilinmeyenle yüzleşir.                        |                                                            |
----------------------------------------------|------------------------------------------------------------|
- “Ne olacak?” ve “X olayını nasıl            |          - “Ne oldu?” ve “Neden oldu?” gibi soruları       |
gerçekleştirebiliriz?” gibi soruları          |          yanıtlamayı hedefler.                             |
yanıtlamayı hedefler.                         |                                                            |
------------------------------------------------------------------------------------------------------------
